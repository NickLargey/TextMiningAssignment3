Sposa 
Domani ti regalerò una rosa 
Gelosa d'un compagno non voluto 
Temuto 

Stesa 
Caldissima per quell'estate accesa 
Fanatica per duri seni al vento 
Io tento 

Tanto 
Quell'orso che ti alita accanto 
Sudato che farebbe schifo a un piede 
Non vede 

Dorme 
Tapino non le tocca le tue forme 
Eppure è ardimentosa la sua mano 
Villano 

Potranno mai le mie parole esserti da rosa
Sposa 
Potranno mai le mie parole esserti da rosa 
Sposa 

Chino 
Su un lungo e familiar bicchier di vino 
Partito per un viaggio amico e arzillo 
Già brillo 

Certo 
Perché io non gioco mai a viso aperto 
Tremendo il mio rapporto con il sesso 
Che fesso 

Piango 
Paludi di parole fatte fango 
Mi muovo come anguilla nella sabbia 
Che rabbia 

Rido 
Facendo del mio riso vile nido 
Cercandomi parole dentro al cuore 
D'amore 

Potranno mai le mie parole esserti da rosa 
Sposa 
Potranno mai le mie parole esserti da rosa 
Sposa 

Pare che coppie unite solo con l'altare 
Non abbian mai trovato le parole 
Da sole 

Forse 
Domani che pianissimo le morse 
Del matrimonio ti attanaglieranno 
Potranno 

Potranno mai le mie parole esserti da rosa 
Sposa 
Potranno mai le mie parole esserti da rosa 
Sposa 
Potranno mai le mie parole esserti da rosa
Sposa
Potranno mai le mie parole esserti da rosa
Sposa