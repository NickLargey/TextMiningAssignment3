Helga on lelukaupan kaunein nukke
Pariisilainen ja posliinihelmat
Ruben on merisotamies jonka saappaat
Ilmassa marssii ja ylväästi kiiltelee 

Kerran kun ikkunalla siivoja tehtiin
Helga ja Ruben ne vierekkäin joutui
Kauan he katselivat toisiaan silmiin
Viimein he kaipuunsa kutsulle antautui 

Tänä yönä lelukaupan väellä on juhlat
Helgan ja Rubenin rakkauden tähden
Vieterivilunki ja kraatariklovni
Toisilleen tiuskii ja huntua ompelee 

Flyygelitorvet soi häämarssin tahtiin
Tanssii puuhanhet
Ja nuuskaava herra
Kipsinen kissa taas piippuaan tuprauttaa
Morsian itkee ja sulhanen nauraa
Elämä on unta
Ja rakkautta varten
Tälläisen juhlan vain kerran kokea saa 

Takahuoneen laverilla sikahumalassa
Paksu ja ilkeä isäntä kuorsaa
Päivät se karjuu ja kakaroita kyttää
Illat se kapakassa rommia ryyppäilee 

Huomenna lelukaupan ovella se kiljuu
Alennusmyynnissä kaikki on halpaa
Kohta jo kadonnut on kraatariklovni
Ja vieterivilunki saa tiuskia itselleen