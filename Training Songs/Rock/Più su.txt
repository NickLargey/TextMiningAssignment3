E poi 
Di colpo eccomi qua
Sarei arrivato io
In vetta al sogno mio
Com'è lontano ieri
E poi
Più in alto e ancora su
Fino a sfiorare Dio
E gli domando io
"Signore, perché mi trovo qui
Se non conosco amore" 

Sboccia un fiore malgrado nessuno lo annaffierà
Mentre l'aquila fiera, in segreto a morire andrà
Il poeta si strugge al ricordo di una poesia
Questo tempo affamato consuma la mia allegria
Canto e piango pensando che un uomo si butta via 
Che un drogato è soltanto un malato di nostalgia 
Che una madre si arrende ed un bambino non nascerà 
Che potremmo restare abbracciati all'eternità
 
E poi
Ti ritrovo qui 
Puntuale al posto tuo
Tu spettatore, vuoi, davvero
Ch'io viva il sogno che non osi vivere te
Questa vita ti sfugge se tu non la fermerai
Se qualcuno sorride, tu non tradirlo mai
La speranza è una musica antica
Un motivo in più
Canterai e piangerai insieme a me
Dimmi lo vuoi tu? 

Sveleremo al nemico quel poco di lealtà
Insegneremo il perdono a chi dimenticare non sa
La paura che senti è la stessa che provo io
Canterai e piangerai insieme a me
Fratello mio
Più su, più su, più su
Ed io mi calerò nel ruolo che è ormai mio
Finché ci crederò, finché ce la farò
Più su, più su, più su 
Fino a sposare il blu
Fino a sentire che
Ormai sei parte di me
Più su, più su, più su