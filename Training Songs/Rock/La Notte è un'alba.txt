Ti avevo fatto una promessa e sono qui
Per consolarti almeno un po'
Ti trovo triste come non sei stato mai
E mi dispiace sia così

Non ti dirò nessuna bugia
Ma canterò per te questa poesia

Non c'è niente di più bello e straordinario della vita
Anche se un sorriso costa dieci lacrime
Non c'è un uomo che non abbia perso almeno una partita
Questo non vuol dire che non si può vincere
La notte è un'alba che ha gli occhi chiusi
Se aspetti un po' li riaprirà

Ti avevo fatto una promessa e sono qui
Con gli occhi ancora giovani
E ti regalo una canzone su di noi
Per colorare i lividi

Be' come stai? Non rispondi mai
Ma in fondo so che non ti arrenderai

Non c'è niente di più bello e delicato della vita
Anche se un sorriso costa dieci lacrime
Non c'è un uomo che non abbia perso almeno una partita
Questo non vuol dire che non si può vincere
La notte è un'alba che ha gli occhi chiusi
Se aspetti un po' li riaprirà

Mi devi fare una promessa, giurami
Che proverai
A sorridere