Hätt sich als kleine Jung jefrooch, wat wohl passiert
Dann, wenn de Handlung stopp, als ob se wer enfriert
Un ob sing Comic Helde, wigg vüür em HappyEnd
Och wirklich waade, besse nähxte Woch jespannt zem Büdche rennt

Sing Grosche hinläät Tarzan säht un dann
Opwach em Djungel, trotz Rotznaas als Mann

Wo Joode met wieße Hööt, Schläächte en schwazz
Weil er et andersrömm noch nit versteht,
Eez op der Liehm jonn un spääder besieje,
Doch eh dat endlich passiert steht do:

Fortsetzung folgt ejal, wie schnell singe Puls och schläät
Für dä Sparjeltarzan ess ein Woch Showdown en Ewigkeit
Fortsetzung folgt ejal, wie schnell singe Puls och schläät
Immer dann, wenn et spannend weet Fortsetzung folgt

Die sibbe Meere samt Pirate fess em Griff
Quer durch all Kontinente, em Jeep, em Wüstenscheff
Met Zeppeline un em UBoot, wenn et sinn moht
Sujar met Kavallerie, wenn widder ens irjendene Fießling Jane bedroht

Tarzan un er kannte sämtliche Tricks
Durch dausend Heffjer nur Siejer sons nix

Doch he om Arbeitsamp, he op dämm Flur
Op dämm er Woch für Woch steht
Bestellt un nit affjehollt kennt er jed Woot
Dat dä dodrinn ihm jlisch säät

Fortsetzung folgt ejal, wie schnell singe Puls och schläät
Für dä Sparjeltarzan ess ein Woch Showdown en Ewigkeit
Fortsetzung folgt ejal, wie schnell singe Puls och schläät
Immer dann, wenn et spannend weet Fortsetzung folgt