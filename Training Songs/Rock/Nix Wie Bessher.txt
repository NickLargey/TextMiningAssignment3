Die Toreinfahrt vum Schuster
Woor unser Fußballtor
Wo em Winter wie em Sommer
Dä Papst ahm boxe wohr
Schalke en Packung vum F.C. kräät
Klein Stan Matthews, klein Peles
klein Hans Schäfers spillten he

En Bäckerei, en Weetschaff
Pandhuus un Milchjeschäff
Die Musikbox vum Wirtz woor
Ein Woch lang Stadtjespräch
Weil do en unerhörte Plaat
Nur noch leef der janzen Daach
Love me tender wat en Sprooch

Vun do ahn woor nix wie bessher
Op eimohl woor irjendjet passiert
Sujet hatt noch keiner he jehührt
Su deef hatt noch janix berührt

Maria Lopez heeß se
Die janze Strooß woor hin
Pechschwazze Hoor un siebzehn
En Hillije, en Spanierin
Sulang noch Leech bei ihr brannt
Sinn se öm dä Block jerannt
Marie stund op jeder Wand

Vun do ahn woor nix wie bessher
Op eimohl woor irjendjet passiert
Sujet hatt noch keiner he jehührt
Su deef hatt noch janix berührt

Dä Schuster litt om Südfriedhoff,
Sing Pooz ess jetz ne Copyshop,
Nur em Wirtz sing Kneip, die jitt et noch