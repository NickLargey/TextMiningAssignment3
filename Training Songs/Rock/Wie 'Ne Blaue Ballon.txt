E Sauriersklett weed en Tibet jefunge
Vüür Taiwan läuf e Scheff op e Riff
Ne Lebensmööde ess vum Dom jesprunge
Em Iran ess ne Flusslauf verjeff

Irjendwo en Afrika putsch diss Naach et Militär
Un ne Lover en Rom schwört Nä, dich jevv ich niemieh her!

Un dä Planet drieht sich wigger, als ob nix wöhr
Durch et All wie ne blaue Ballon
Unbeirrt, Johrmillione, wat och passiert, souverän
Ohne Pardon

Om Montparnasse ess ne Clochard erfroore
En Berlin brennt et Daach vun ner Kirch
Drillinge weede jraad op Java jeboore
Em Kaukasus tob en Schlaach öm ne Birch

Mancheiner ess verzweifelt un frööt sich wat maach ich bloß?
Un irjendwo en China fällt jetz jraad en Düür en et Schloss

Un dä Planet drieht sich wigger, als ob nix wöhr
Durch et All wie ne blaue Ballon
Unbeirrt, Johrmillione, wat och passiert,souverän
Ohne Pardon

Öm Feuerland tob ne Orkan
Jerusalem schlööf
En Mexiko speut ne Vulkan
Ali hoff, datte morje besser verkäuf un dä

Planet drieht sich wigger, als ob nix wöhr
(Durch et All) wie ne blaue Ballon
Unbeirrt, Johrmillione, wat och passiert
(Souverän) ohne Pardon