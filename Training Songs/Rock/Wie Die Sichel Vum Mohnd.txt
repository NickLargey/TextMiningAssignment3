Ne schwazze Hungk, en Hängematt un e Booch
Et räänt en't Meer, als kräät et nie jenooch
Petroljumfunzel dös' leis für sich hin
Woor dat Wind?

Manila's wigg, Europa bloß noch 'e Woot
Deutschland ess janix nie jet vun jehoot
Ne Gecko laach un irjendjet rüsch verbrannt
Wat'e Land

En mingem Booch, dä driev vüür sich hin
Weed dä ahm Engk noch belohnt?
Kann et sinn, dat ich neidisch benn
Un scharf wie die Sichel vum Mohnd?

Sujet wie Brandung hührt mer leis, ävver kaum
Du sprichs em Schloof, ich köhm jähn vüür'n dämm Draum
Dä Krämerlaade jäjenövver mäht zo
Dann ess Rauh

Wigg drusse ahm Horizont Sibbe, nä aach
Fescherbootlampe, su wie jede Naach
En, em Moskitonetz jefangene Fee
Ess schon he

Ne Hahn kräht heiser, baal ess et su wigg
Weil sing Arena waat, die Sanduhr tick
Wie Noodelstech en schwazzem Samp funkle Stään
Hann dich jähn

Ich lääsch dat Booch fott, weil ich nix mieh kapier
Drievejeloose weed sich, phantasiert
Dä Jenerator stoddert, sump un weed still
Still, still