Io non sto fra gli Inni e le bandiere
Fra le pecore in processione
Chi ha la faccia come il sedere
Ed in tasca una soluzione
Con chi ci predica la morale
E chi decide cosa è normale, normale

Al diavolo i buoni di professione
E chi dice resta al tuo posto
Che la mia unica vocazione
Essere solo un cane sciolto
Scelgo da me dove voglio stare
E tu continua pure a sbagliare

Le vostre regole truccate
Le verità già masticate
Vita da favola, sì
Ma vuoi in cambio l'anima
E non bussare alla mia porta perché

Non mi farò trovare, ora e sempre
Niente potrà farmi più male, finalmente

E non sto con chi ha smesso di pensare
Con chi dice "non mi lamento"
E ha paura anche solo a immaginare
Di sfidare i mulini a vento
Con chi ripete "piccola mia
Beata te, che mangi pane e utopia"

Io non seguo le regole del branco
Al guinzaglio una vita intera
Io l'ho già visto quello sguardo
Gli occhi dei cani alla catena
E a comando scodinzolare
E alla luna, alla luna, abbaiare

E le coscienze immacolate
I vostri sogni a puntate
Vi dà una favola, sì
Ma vuoi in cambio l'anima
E non bussare alla mia porta perché

Non mi farò trovare, ora e sempre
Niente potrà farmi più male, finalmente

Sono il vento che s'alza
Nessun'appartenenza
Sono il pensiero randagio
Dolcezza, rabbia, disobbedienza
Sono la nave già partita
Guerra da disertare
Pronta ad urlare
La sola regola che c'è
Liberté
Liberté
Liberté

Non mi farò trovare
Ora e sempre
Niente potrà farmi più male, finalmente
Niente potrà farmi più male, finalmente

Liberté