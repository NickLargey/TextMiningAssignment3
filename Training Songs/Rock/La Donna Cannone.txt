Butterò questo mio enorme cuore tra le stelle un giorno
Giuro che lo farò
E oltre l'azzurro della tenda
Nell'azzurro io volerò
Quando la donna cannone
D'oro e d'argento diventerà
Senza passare per la stazione
L'ultimo treno prenderà

In faccia ai maligni a ai superbi
Il mio nome scintillerà
Dalle porte della notte
Il giorno si bloccherà
Un applauso del pubblico pagante
Lo sottolineerà
E dalla bocca del cannone
Una canzone suonerà

E con le mani amore per le mani
Ti prenderò
E senza dire parole
Nel mio cuore ti porterò
E non avrò paura
Se non sarò bella come dici tu
Ma voleremo in cielo in carne e ossa
Non torneremo più

E senza fame senza sete
E senza aria e senza rete
Voleremo via

Così la donna cannone
Quell'enorme mistero volò
Sola verso un cielo nero nero
S'incamminò
Tutti chiusero gli occhi
Nell'attimo esatto in cui sparì
Altri giurarono e spergiurarono
Che non erano mai stati lì

E con le mani amore
Con le mani ti prenderò
E senza dire parole
Nel mio cuore ti porterò

E non avrò paura
Se non sarò bella come vuoi tu
Ma voleremo in cielo in carne e ossa
Non torneremo più

E senza fame senza sete
E senza aria e senza rete
Voleremo via