La mia sigaretta brilla rossa 
Insieme a luci di periferia 
Zampate della vita sulle mie ossa 
Sei più sincera quando dici una bugia 

Sull'asfalto acquoso una luna affilata 
Tagliare i fili che legano le stelle 
Stringo al cuore una lattina vuota 
E scopro che hai lasciato le unghie sulla mia pelle 
Finestrini aperti a dissetarmi di vento 
La mia ruota incollata sulla striscia bianca 
Della mezzeria 

Gli occhi come due pezzi di vetro 
Tu non sei come ti credevo io 
Un autotreno mi ruggisce dietro 
Ma perché hai fatto il mondo così triste, Dio? 

Alberi si drizzano ai lati della strada 
Mi corrono accanto e il buio se l'inghiotte 
Alla radio un rock arrabbiato come un pugno allo stomaco 
Che mi stringe nella notte 
Un dolore e un lampo di fuoco rosso 
Dentro a questo amore che io non posso, io non posso più 

Voglio andar via 
I piedi chiedono dove ma via 
Tanto non ti perderò perché tu non sei stata mai mia 
Voglio andar via 
Da quei tuoi occhi che tirano sassi 
E come in un duello far dieci passi e poi 
Guardarci un'ultima volta e via 

Dimmi che cos'è che ci hanno fatto 
Dimmi cosa c'è che io non so 
Perché tutto è finito come cenere in un piatto 
E quei ragazzi che eravamo no, non ci sono più 

E scambiare due parole brevi 
Con la notte blu dei benzinai 
Io ti baciavo mentre tu piangevi 
E adesso che io piango, tu chi bacerai? 

Un caffè che drizza i capelli, un pacchetto di fumo 
E il vento rilegge il mio giornale 
E domani uscire di nuovo, farmi una faccia allegra 
Per il prossimo Carnevale 
Un dolore freddo come un rasoio 
Per un altro giorno che nasce, muoio, muoio, muoio 

Voglio andar via 
I sogni cercano dove ma via 
Anche all'inferno ci sarà qualcuno a farmi compagnia 
Voglio andar via 
Da te, che goccia a goccia hai spremuto il mio cuore 
E dagli straccivendoli ricomprare quel che resta 
Del mio amore e andare via